<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="ie=edge" />
    <title>Verkefni 3_2_a</title>
    <link rel="stylesheet" href="verkefni3_2_a.css" />
  </head>
  <body>
    <header>
      <ul>
        <li><h1 id="font">Sjórinn okkar</h1></li>
      </ul>
    </header>
    <nav>
      <ul>
        <li><a href="verkefni3_2.html">Letur- og litafræði</a></li>
        <li><a href="verkefni3_2_b.html">Dark Web</a></li>
        <li><a href="verkefni3_2_c.html">Tölvu fíkn</a></li>
        <li><a href="verkefni3_2_d.html">Fréttir</a></li>
        <li><a href="https://einsiful.github.io/">Heim</a></li>
      </ul>
    </nav>
    <aside>
        <font color="fffff">
      <h4>Mengun sjós</h4>
      <p> 
          Mengunarefni geta borist til sjávar frá landi á fjóra vegu: Með lofti, frárennsli, vegna skipa eða sem úrgangsefni sem varpað er í sjóinn. Áætlað er að sú mengun sem fer í hafið á heimsvísu skiptist í þessa fjóra flokka á eftirfarandi hátt:
          33% er loftborin mengun (með ryki, úrkomu eða efni eða efnasambönd sem gufað hafa upp)
          44% er vegna frárennslis frá landi (frá almennum fráveitum, frárennsli frá fyrirtækjum eða afrennsli af landi)
          12% tengjast rekstri skipa
          10% eru úrgangsefni sem varpað er í hafið
          Samkvæmt þessu eiga tæp 80% af allri þeirri mengun sem berst til sjávar uppruna sinn í starfsemi í landi, það er loftborin mengun og frárennsli af landi. Því er ljóst að ef árangur á að nást í að draga úr mengun hafsins er vænlegast að beina athyglinni að því sem fram fer í landi.
          Lauslega má skipta mengunarefnunum í 6 flokka: Þrávirk lífræn efni, þungmálma, geislavirk efni, næringarsölt, olíu og sorp. Af þessum mengunarefnum eru það helst næringarefni eða sölt sem berast í hafið hér við land, aðallega með fráveitum. Næringarsöltin fosfat og nítrat eru nauðsynleg plöntum og þörungum á landi og í sjó. Ofgnótt næringarefna í sjó getur aftur á móti valdið offjölgun þörunga. Ef blöndun sjávar er ekki nægileg getur slíkt leitt til súrefnisskorts sem veikir meðal annars lífsskilyrði botnfiska. Þannig ástand má til dæmis greina við sunnanverðan Norðursjó og í Eystrasalti þar sem mikið magn þessara efna berst til sjávar frá þéttbýli og vegna notkunar tilbúins áburðar í landbúnaði.</p>
    </aside>
    <main>
      <h4>Hvað er að gerast við sjóinn okkar?</h4>
      <p>
        Mengandi efni berast í sjóinn eftir ýmsum leiðum. Þau berast með ám, úr lofti, með frárennsli frá þéttbýli og iðnaði og við beina losun úrgangs í sjó frá landi og skipum. Við Ísland er sjór tiltölulega hreinn. Það stafar sennilega ekki af því að við Íslendingar séum minni sóðar en gegnur og gerist, heldur njótum við hér fámennis og þess að endurnýjun sjávar við landið er hröð.Ekki erum við þó laus við mengun. Í sjó og lofti eru engin landamæri og mengun getur borist um langan veg með vindum og hafstraumum.
        Geislavirk efni sem berast í sjó frá hreinsistöðvum fyrir kjarnorkuúrgang á Bretlandseyjum haf til dæmis mælst hér við land. Ýmis önnur mengunarefni, eins og skordýraeitur og önnur eitruð lífræn klórsambönd berast með vindi og straumum heimsálfa á milli og verðum við þeirra einnig vör hér við land þó að oftast sé styrkur þeirra lágur. Það veldur hinsvegar áhyggjum að sum eitruð klór-lífræn efni virðast safnast fyrir á köldum svæðum fjarri upprunastað og þá er styrkur þeirra að jafnmikill eða meiri.
        Þungmálmar eru náttúruleg efni, en vegna starfsemi mannsins, meðal annars, getur styrkur þeirra aukist og orðið það mikill að þau hafi eituráhrif. Styrkur flestra þungmálma í sjávarlífverum hér við land er lítill en með lífræn klórsambönd gegnir öðru máli.
        Eitruð tinsambönd (TBT) hafa verið notuð í botnmálningu skipa til að koma í veg fyrir að botnlífverur setjist á þau og dragi úr hraða. Eitrið smitar úr málningunni út í sjóinn, þar berst það inn í lífverur og getur meðal annars valdið truflunum á hormónastarfsemi kuðunga. Mjög lítinn styrk þarf af efninu til að áhrifin komi fram.
        Olía og grútur eru þau mengunarefni sem við verðum mest vör við í sjó. Olíu- og grútarmengun verður oft nálægt landi og við þéttbýli. Fuglar lenda gjarnan í menguninni og því tekur fólk fremur eftir henni en ella. Efni sem notuð eru til að dreifa olíunni um dýpri lög sjávar geta valdið meiri skaða á lífríki en olían sjálf. Megnið af olíunni hverfur tiltölulega fljótt úr náttúrunni vegna gerla sem brjóta hana niður.
      </p>
      <p>
          Þó svo að næringarefni séu helstu mengunarefnin sem berast til sjávar hér við land hefur mengun af þessu tagi ekki verið mikið vandamál við strendur Íslands. Ástæðan er sú að víðast hvar er öflug blöndun sjávar á grunnsævi sem kemur því næst í veg fyrir hættu á ofauðgun næringarsalta.
          Mengun hafsins getur haft víðtæk áhrif og afleiðingarnar eru margvíslegar. Ofgnótt næringarefna er eitt dæmið en menn hafa einnig miklar áhyggjur vegna þrávirkra lífrænna efna (til dæmis PCB og ýmissa varnaðarefna) og þungmálma (til dæmis kvikasilfurs). Þessi efni geta lífmagnast, það er safnast upp í lífkeðjunni og náð háum og skaðlegum styrk í lífverum sem eru ofarlega í fæðukeðjunni. Hættan er sérstaklega mikil á norðlægum slóðum og eru dæmi um að slík efni hafi fundist í spendýrum á norðurhjara, þar með talið ísbjörnum og mönnum. Sum þessara mengunarefna eru krabbameinsvaldandi og geta haft áhrif á æxlunarhæfni lífvera.
          Sum mengunarefni berast langar vegalengdir með vindum eða straumum. Alþjóðlegt samstarf er því sérstaklega mikilvægt í baráttunni gegn mengun hafs og stranda. Íslensk stjórnvöld hafa sett sér það markmið að Ísland verði í fylkingarbrjósti í þeirri baráttu. Lengi hefur verið talið að hafið umhverfis landið sé heilnæmt og tært og strendur landsins hreinar. Sýnt hefur verið fram á með rannsóknum að þessi ímynd er um margt á rökum reist. Sömu rannsóknir hafa þó einnig sýnt að víða getum við tekið okkur á og gert betur.
      </font>
      </p>
    </main>
    
    <footer>
        <ul>
            <li><a href="https://fonts.google.com/">Google fonts</a></li>
            <li><a href="https://practicaltypography.com/system-fonts.html">Kerfisletur - System fonts</a></li>
            <li><a href="https://www.color-hex.com/color/ecbc28">Litaval</a></li>
            <li><a href="#">2019 GJG</a></li>         
          </ul>
    </footer>
  </body>
</html>
